# -*- mode: mandoku-view; -*-
#+TITLE: 西村集
#+DATE: 2015-08-25 00:21:59.386637
#+PROPERTY: ID KR4e0143
#+PROPERTY: BASEEDITION WYG    
#+PROPERTY: JUAN 卷四
<pb:KR4e0143_WYG_004-1a>¶
欽定四庫全書¶
　西村集巻四　　　　　　　明　史鑑　撰¶
　　五言排律¶
　　　送秋官吳禹疇¶
明經躋上第分署赴南京祖餞羣公集闗河幾日程迎¶
親就祿養便道過家行春色隨車馬花枝拂斾旌山圍¶
京口路潮洗石頭城志在無刑治民思用法平連營知¶
斂迹西廣避先聲鄉里多寮寀宗人更水衡退公時燕¶
<pb:KR4e0143_WYG_004-1b>¶
喜求友感嚶鳴愁殺閒鷗鳥烟波冷舊盟¶
　　　松崖草堂為戴侍御賦(墓所屋也丁/父憂居此)¶
栽松連絶巘結宇近先塋地據金魚勝天留石鼔名(金/魚)¶
(石鼓皆浮/梁山名)翠濤翻户牖靈籟奏簷楹風磴吹蒼雪芝田¶
秀紫莖階前蘿蔦覆嵗久茯苓生雨露三年淚乾坤萬¶
古情草香山鹿下月冷夜烏鳴鳳翥碑文照鸞囘錫誥¶
榮服除捐枕塊詔起侍承明囘首鄱湖上雲飛宰樹平¶
　　　遊金山寺¶
<pb:KR4e0143_WYG_004-2a>¶
屹立大江頭雄跨二百州孤峯雲際出蕭寺鏡中浮嵐¶
翠沾衣濕泉聲度竹幽神龍行雨過天女散花遊風逆¶
帆斜渡潮囘海倒流祗園春寂寂仙梵夜悠悠塵起淮¶
南市烟生海上洲珠光寒射月蜃氣曉成樓轉戰懐名¶
將憑陵失鹵酋登臨動遐想無限古今愁¶
　　　和姚公綬宴浦氏寫山樓韻¶
地據東南勝樓居縹緲中使君持節過朋從盍簮同感¶
舊咸來雨憑高欲御風瑣窻窺皓月複道駕晴虹隱几¶
<pb:KR4e0143_WYG_004-2b>¶
皆天籟掄才盡國工尋盟山在近逝景水流東寫畫成¶
三絶操文送五窮報籖驚漏永下箸覺盤空久住忘為¶
客相看半是翁酒酣揮剡楮句雋壓呉楓捷似奔泉驥¶
飄如戲海鴻花枝贏鬂白簾幕障塵紅詠雅思求友歌¶
風念在公流蘇垂妸娜嘉樹映玲瓏共訝才無敵還聞¶
劍有雄摳衣争厠坐閉户自編蓬已分鳩飛莾遙憐鳯¶
宿桐覩明慚爝火效響類鳴蟲愛士懐徐庻傳經陋馬¶
融未能躋雁蕩徒欲倚崆峒俗美便肥遯時平不尚功¶
<pb:KR4e0143_WYG_004-3a>¶
且&KR0184;陶令醉莫問許丞聾技癢聊賡韻暌違阻發蒙學¶
書期捧硯侍射願持豐望望淮南逺馳情古桂叢¶
　　　題徐德夫池亭¶
臨川開第宅闢土作陂塘葺宇荷為葢規芳荔植墻大¶
觀天盡際小愒水中央白日尋常過浮雲聚散忙林霏¶
滋鳥道柳浪泛虹梁曵履來鳴玉投竿出釣璜游魚聞¶
瑟起歸鶴遡風翔下女收遺珮清童拾墮璫露香敷菡¶
蓞雨漲浴鴛鴦向夕尤宜月吹簫引鳯凰¶
<pb:KR4e0143_WYG_004-3b>¶
　　　挽吳都督四十韻¶
文皇臨御日親駕肅邊隅下詔求名將惟君冠武夫揚¶
旗頻扈從(公由錦衣衛千户陞旗手/衞指揮從征執掌寳纛)畧地效馳驅左廣¶
兼追蓐前茅特慮無(又陞/先鋒)交綏戰當户(匃奴/官名)圍合走單¶
于馬驟黄砂碎膏塗白草枯窮兵踰遫濮(部落/名)逐北度¶
余吾(水/名)入塞長歌凱還京促獻俘成功由力戰制勝仰¶
神謨爵祿初行賞山河議剖符麗城分甲第報宴出宫¶
壺(此上言其從車駕/親征有功陞賞)倭寇侵遼碣妖尼(唐賽/兒)煽益都(山/東)¶
<pb:KR4e0143_WYG_004-4a>¶
(青州府/縣名)徂征連得雋元惡尚逋誅(唐賽兒卒不獲此/言其征二寇功)荆¶
楚重防守(公凡兩/鎮湖廣)江淮更轉輸(公領漕運/及鎮淮安)登臺躬講武¶
鳴鼔榜銜艫叔子風流逺公孫政績殊散金周下士枉¶
駕禮寒儒畫壁懸犀甲華裾被鹿盧精光騰閃爚塵土¶
暗糢糊(此上言其鎮荆淮/及領漕時之事)受命南中討麾軍隴右趨瘴¶
雲披立幟蠻鳥避彎弧鐸鞘(南詔戎器狀如殘刃有孔/旁達出麗水飾以金所擊)¶
(無不洞夷人寳之月以血/祭之其王出征必雙執之)難施巧羅苴(南詔兵名戴朱/鞮鍪負犀革銅)¶
(盾而跣走/險如飛)喘未蘇(言其戰敗/而走也)辠人斯授首(時思任發/戰敗被誅)獲¶
<pb:KR4e0143_WYG_004-4b>¶
醜放為奴郡縣斜通海雷霆直過瀘浪夷來鑄劍(南詔/有浪)¶
(劍浪人所鑄又名鬱刃鑄時以毒藥并冶取迎躍如星/者凡十年及成以馬血淬之以金犀飾鐔首傷人即死)¶
越睒貢調駒(越睒蠻名也其西多薦草産善馬世稱越/睒駿始生若羔嵗中紐莎蘼中飲以米瀋)¶
(七年可御日馳數百里事並/見唐書此上言其征麓川時)帝念勤勞久才宜翊贊須¶
禁垣留宿衛督府筦機樞(此上言其任/右府時事)盈滿常思懼撝¶
謙每自圖封章陳老病舟檝渺江湖鄂渚園林舊(公舊/鎮鄂)¶
(鄂有第宅故歸老/於鄂歿遂葬焉)蘋溪水石俱(鄂有蘋/花溪)花枝迎舞袖香¶
月照吹竽(此上言致/仕之事)暮景優游樂浮生奄忽殂廟堂成¶
<pb:KR4e0143_WYG_004-5a>¶
悼惜部曲盡驚呼賜葬恩偏厚星移塚易蕪岡形侔伏¶
虎(公墓在/伏虎山)宰樹集啼烏慘淡悲風起凄涼落日晡爪牙¶
嗟已矣邊鄙屬多虞(公以正統十一年卒十四年也/先犯邊天子蒙塵入寇京師)往¶
事於今異雄心死後孤有知應指髮如在合捐軀狂客¶
憂時淚衣襟為爾濡¶
　　　挽禮部倪尚書謙三十韻¶
異才鍾間氣昭代出名臣爼豆勤為習文章早致身探¶
花年最少中的士咸賓抽史三長著摛詞五采新豐城¶
<pb:KR4e0143_WYG_004-5b>¶
初得劍郢匠巧持斤鳴珮趨丹陛含香侍紫宸大官分¶
御膳中厩給翔麟玉筍聯班近金蓮送院頻青宫推輔¶
導黄閣掌絲綸奉使逾遼左張&KR0950;誓海濱皇華明賜服¶
暢轂被文茵勞贈能加敏咨詢更絶倫賦詩慚譯史仗¶
節聳夷人肅慎遙修貢扶餘悉效珍年勞將進秩策免¶
竟罹屯朔漠兵戈老邊城睥睨春聖情憐久故恩詔起¶
沉淪浩蕩乾坤德生全造化仁南宫司禮樂北斗筦喉¶
唇出納惟王命樞機秉國鈞小心如履薄大議獨埀紳¶
<pb:KR4e0143_WYG_004-6a>¶
蝕壁俄驚月騎箕忽在辰徒歌引虞殯何處駕尻輪嗣¶
子停分直交朋憶飲醇魂招嗟不返蘭槁尚誰紉伊昔¶
歆高誼常圖謁後塵荆州那爾識蒿里賁吾親(公有挽/先君詩)¶
拜惠謀通刺聞䘮淚滿巾買絲空欲繡絮酒奈無因落¶
日悲風裏哀吟寄一顰¶
　　　壽司馬三原王公七十¶
司馬今元老升朝立要津力能扶社稷功足庇民人敭¶
歷更中外驅馳為拊循召公分主陜晉盜去奔秦直道¶
<pb:KR4e0143_WYG_004-6b>¶
昭星日危言聳縉紳格君由正已憂國擬忘身閽寺威¶
應戢閭閻氣頗伸才猷誠間出夀考夐殊倫從欲無踰¶
矩行年比斵輪洛城謀㑹甲嵩嶽咏生申瑞應&KR0742;圖鳯¶
文徴繫紱麟封章求退切優詔勉留頻恭黙思良弼經¶
綸仗藎臣舊都根本地諸將輯和辰選部申三命官庖¶
送八珍進階崇禮秩强食輔精神眷顧方隆重咨詢合¶
對陳衮衣寜廢補台鼎且須親燮理隂陽順甄陶造化¶
仁㣲軀如健在願與物同春¶
<pb:KR4e0143_WYG_004-7a>¶
　　　挽林世寧(閩人號/雪軒)¶
有美邱園儁高風表七閩持身恒禮度教子總儒紳花¶
月尋常酒臺池上下春甲過年在戍木壊月臨申(七月/卒)¶
地煖原無雪軒空不見人海山波霧慘猿鶴怨驚頻丹¶
荔逢時熟紅蕉浥露新可悲惟節物觸目轉傷神¶
　　七言排律¶
　　　題劉侍御奉思巻(父歿贈/母存封)¶
少日趨庭業已成立身端不媿揚名乾坤共荷生全德¶
<pb:KR4e0143_WYG_004-7b>¶
存歿寧忘慕愛情春雨秋霜行處感氷魚冬筍饌時烹¶
貤封禰廟雲章賁錫號慈闈象服榮牢鼎自調陳礿祭¶
版輿躬御樂新晴羮墻有見顔如在供養還資祿代耕¶
清畏人知思濟美獄經親問遂持平聖朝孝理煩公輩¶
比屋從今盡可旌¶
　　　和張子静送遊金陵韻¶
匹馬蕭蕭一劍持出門長嘯向京師生平不受公孫識¶
慷慨思酬國士知海内一家天地位江東千里帝王基¶
<pb:KR4e0143_WYG_004-8a>¶
文章欲借山川助游説羞將口舌移沈老著鞭殊覺早¶
荀君張弩未為遲義興取道聊從便溧水浮槎信亦冝¶
綠樹鶯花堪對酒青雲軒冕本無期新亭流涕成何事¶
獨立春風細詠詩¶
　　　宿靈隱禪房次劉邦彦韻¶
覽勝行行到上方翠㣲深處有禪房朋來薄暮還投宿¶
僧悟無生已坐忘燈火照人歸别院石臺敷席對匡牀¶
天風灑雨沾衣濕松影和雲滿地涼接竹引泉通絶澗¶
<pb:KR4e0143_WYG_004-8b>¶
開門放月轉囘廊呼童斵筍烹春茗擁被論詩覺夜香¶
鹿女踏花依浄土鶴羣警露唳層崗歡娯此去應須得¶
㑹合如斯不可常蓮社逍遙將繼逺蘭奢稱讚獨輸王¶
聞更最苦今宵短話舊空悲往日長晩節莫因些少失¶
浮生休著許多忙劉郎肯踐南山約再絆芒鞋入杳茫¶
　　　寳峯留别¶
寳峯西占古城邊塔殿凌空得地先山勢羣趨疑捍海¶
潮頭高駕欲浮天江湖不管人興廢陵谷多緣世變遷¶
<pb:KR4e0143_WYG_004-9a>¶
寺到南朝為盛矣晉從東渡遂蕭然莊嚴花事憑園子¶
斷送春光屬酒船雙鶴已隨徴士化六橋猶記長公賢¶
從僧借住非生客老我登臨異昔年松塢采花供服食¶
竹房聞鳥醒酣眠閑披芳草尋巾子戱酌寒泉酹水仙¶
琴操機鋒那識道版師風味勝叅禪重來每感前遊跡¶
此别仍祈後㑹緣去盡幽深動歸興茂林斜日亂啼鵑¶
　　　送汝舍人行敏秩滿還鄉復往京師¶
池上頻年獨制麻歸來兩鬂未霜華慈親投老承顔色¶
<pb:KR4e0143_WYG_004-9b>¶
令子成材有室家夢繞烟花催赴闕雪消春水送浮槎¶
雲開閶闔龍顔近朝退班行雁影斜侍女焚香供直省¶
衛兵森㦸候排衙天生賢俊為時用休把鱸魚到處誇¶
　　五言絶句¶
　　　題沈啟南小畫¶
人事有動静山林無淺深心虛耳長寂應不怨鳴禽¶
　　　甘露泉¶
映竹借幽色浮華流妙香春遊多熱惱暮飲得清涼¶
<pb:KR4e0143_WYG_004-10a>¶
　　　四皓圖¶
彼美四老翁言為太子死野雞乘此飛殺聲四邊起¶
　　　白頭公¶
擾擾為形役未衰霜滿巔幽禽無一事頭上也皤然¶
　　　聽鶴山居十詠分題五首(為長洲/吕廷春)¶
　　　　迎珮橋¶
橋下水長綠橋頭人自行春風忽相過時聞環珮聲¶
　　　　印月池¶
<pb:KR4e0143_WYG_004-10b>¶
皎皎天上月照此池中水運行無停機容光亦鑑止¶
　　　　欵雲軒¶
軒中多白雲霏霏日如霧風吹散又生更宿簷前樹¶
　　　　清暑處¶
激水四簷鳴常如風雨聲不須秋節至紈扇已無情¶
　　　　丹霞嶺¶
壘石疑天造飛來小赤城陽烏出海後如有彩霞生¶
　　　來陽樓八詠分題四首(為僧寮/本性空)¶
<pb:KR4e0143_WYG_004-11a>¶
　　　　栖雲棟¶
危棟勢凌空時有浮雲度應與樓中僧去來本無住¶
　　　　凭虛檻¶
縹緲臨虛檻端居最上層孤高下無地著個看雲僧¶
　　　　焚香几¶
老僧静焚香香燼添㣲爝相對黙無言心清自聞妙¶
　　　　茶烟榻¶
定起茶初熟烟生風更吹村翁欲相候慚愧鬂成絲¶
<pb:KR4e0143_WYG_004-11b>¶
　　　墓田八詠(右軍都督府都督呉亮/葬處也在湖廣武昌府)¶
　　　　東臯宰木¶
松栢何青青下有將軍墓猶疑論功時屏退獨倚樹¶
　　　　南浦衡茅¶
睠此廬墓居元非送行處孝子哭其親烏啼天欲曙¶
　　　　表柱秋風¶
華表揭新阡峩峩奠荆楚上有鶴飛歸時能作人語¶
　　　　圭田春雨¶
<pb:KR4e0143_WYG_004-12a>¶
膏雨旣霑足畇畇滿野春藝禾供廟祭遺&KR1367;利農人¶
　　　　鏡池蟾影¶
鑑止不鑑流愛此一泓浄清夜月團團空明兩相映¶
　　　　芝亭秀色¶
芝生𤣥堂隂三秀備五色&KR0177;&KR0177;揚輝光瑞應天中極¶
　　　　獅峯積雪¶
巖巖獅子峯孤墳屹相對維昔征蠻功象陣悉驚潰¶
　　　　虎嶺飛雲¶
<pb:KR4e0143_WYG_004-12b>¶
盤盤虎山崗矯矯虎臣墓嗣子望飛雲徘徊起思慕¶
　　　和沈啟南題扇韻¶
草莾蕪深谷輪蹄競市橋年來人盡出不待小山招¶
　　　湖上曲¶
君家湖北頭門前湖水流水流似儂意日夜不曾休¶
　　　前溪曲¶
朝飲前溪水暮泛前溪舟溪頭有明月照見古今愁¶
　　　懊儂曲¶
<pb:KR4e0143_WYG_004-13a>¶
郎向塞北遊妾在江南住願為防身劍與郎作伴去¶
　　　又¶
行路莫行逺看花莫看遲花遲少顔色路逺長别離¶
　　　題竹¶
宻葉因風掃涼隂借月生龍孫潛未發應待法雷鳴¶
　　　題梅¶
古寺借梅看欲去仍囘首試問優曇花有此寒香否¶
　　　題小景送人歸宜興¶
<pb:KR4e0143_WYG_004-13b>¶
家住銅官山山亭翳修竹主人遊未歸白雲滿幽谷¶
　　　其二¶
山中多白雲栖我亭前樹日暮度前村又與東風遇¶
　　　其三¶
朝下銅官去暮向銅官歸春風被花惱滿山蝴蝶飛¶
　　　其四¶
歸向銅官下長歌采蕨薇嵐光霏翠雨濕盡薜蘿衣¶
　　　與宗弟正夫西湖秋泛¶
<pb:KR4e0143_WYG_004-14a>¶
斷岸餘衰柳輕舟泊淺沙西陵南下路多是野人家¶
　　　其二¶
湖水載歌舞流來復流去不知溝澮間灌注無寧處¶
　　　題扇¶
高浪蹴天浮停橈且灣泊寄語後來人前途風更惡¶
　　　題萱¶
堂背萱花好慈親日舉觴南風吹緩帶比葉一般長¶
　　　其二¶
<pb:KR4e0143_WYG_004-14b>¶
試問萱花道慈親壽若何一叢千萬葉計數未為多¶
　　　冷泉亭口號與劉邦彦别¶
君去我獨留持杯勸君酒明日虎跑泉還來看山否¶
　　　泊𤓰歩口號¶
昨夜宿江南今朝過江北愁聽子規聲欲歸歸未得¶
　　　晩次丁堰¶
日暮青山逺春歸綠樹酣壺觴不成醉坐聽野人談¶
　　　其二¶
<pb:KR4e0143_WYG_004-15a>¶
犬吠月中影風吹衣上塵隣船試相問俱是未歸人¶
　　　題雜畫¶
斷崖泉水落古木野雲平獨坐不知久忽聞天籟鳴¶
　　　其二¶
山中雨初歇谿水夜來長幽禽知我閒飛下復飛上¶
　　　其三¶
山光凝暮雲風來忽吹散借問在山人何如出山見¶
　　　其四¶
<pb:KR4e0143_WYG_004-15b>¶
山雲低欲流山泉綠堪釀高臺人不遊麋鹿來亭上¶
　　　其五¶
坐石看流水晩來忘却歸鴛鴦見人影驚起一雙飛¶
　　　溪月吟答吳一齋¶
君家韭溪上儂家穆溪頭相思不相見恨隨溪水流¶
　　　其二¶
西山一何高東海一何深惟應天上月得見兩邊心¶
　　六言絶句¶
<pb:KR4e0143_WYG_004-16a>¶
　　　即景¶
綠樹原頭淺草青山谷口飛花記得南湖良夜月明曾¶
載琵琶¶
　　　題曹顒若扇寄顧東明¶
鶯脰湖邊舊隱呉淞江上行舟借問離情何似春波日¶
夜長流¶
　　　晤傅上人¶
寳石山中看雨冷泉亭上聞猿别後幾塲春夢相逢又¶
<pb:KR4e0143_WYG_004-16b>¶
在祗園¶
　　　舟中偶成¶
清澤莊頭釣艇奉先院裏禪牀綠樹數聲啼鳥青山一¶
抹斜陽¶
　　　其二¶
抱琴循水路轉曵杖看山日斜短屐躡殘莎草小橋流¶
出桃花¶
　　　其三¶
<pb:KR4e0143_WYG_004-17a>¶
細草綠侵沙岸野花紅㸃青山短棹自隨流去暮禽相¶
與詩還¶
　　七言絶句¶
　　　登紫虛閣¶
江樹離離江水平紫虛高閣倚春晴仙人醉坐碧窻下¶
吹徹洞簫如鳳鳴¶
　　　寄吳鐡峯姻家(時孫曽/同往謁)¶
少相親愛子相婚家室咸宜更有孫要與外翁成宅相¶
<pb:KR4e0143_WYG_004-17b>¶
莫教空羨魏陽元¶
　　　其二¶
頭玉嶤嶤眉目清認呼應自解人聲馬遷聞有新編史¶
異日當成子幼名¶
　　　題沈啟南畫¶
一春風雨未曾晴入夏湖波與岸平獨上江樓聽布糓¶
畬田幾處有人耕¶
　　　題梅¶
<pb:KR4e0143_WYG_004-18a>¶
瘦影幽香蝶未知幾番愁絶五更時春寒昨夜新缾凍¶
寄語東風為一吹¶
　　　三顧圖¶
炎火無光漢祚㣲月明烏鵲又南飛卧龍一起成王業¶
千古纔知帝魏非¶
　　　桃花¶
呼猿洞口暮春時吟遍桃花一萬枝今日獨看圖畫裏¶
茶烟飛繞鬂絲絲¶
<pb:KR4e0143_WYG_004-18b>¶
　　　送人遊巴蜀¶
雪消巴蜀水初生此日逢君買棹行鍾鄧有知煩一弔¶
降王猶到洛陽城¶
　　　題扇¶
雨過青山翠欲流夕陽明處斷虹収扁舟自為尋詩去¶
不在求魚下釣鈎¶
　　　寄友¶
與君傾葢二毛初别後無由數寄書江上無人問消息¶
<pb:KR4e0143_WYG_004-19a>¶
紅莊隨馬射游魚¶
　　　題范世良扇¶
江南舊宅已無存義澤依然在子孫君去嵗寒堂上看¶
長松幾箇立當門¶
　　　醉題西垜壁¶
西風蕭蕭吹客衣黄溪道上行人歸一聲長笛起天外¶
白雲滿山霜葉飛¶
　　　十二月古中静以扇索詩¶
<pb:KR4e0143_WYG_004-19b>¶
一夜西風氷塞川敝裘羸馬夕陽天旁人却笑猶持扇¶
為惜江春入暮年¶
　　　題和靖觀梅¶
孤山山下斷橋邊萬樹寒香雪後天我亦騎驢來弔古¶
夕陽荒塚寺門前¶
　　　題許子厚扇¶
好山多在石湖西草色新年綠未齊亭子半開修竹裏¶
一簾春雨鷓鴣啼¶
<pb:KR4e0143_WYG_004-20a>¶
　　　清夜遊過陳湖題翁時用扇¶
青山隱隱暮江頭月色隨波蕩綵舟水鳥雙栖忽飛去¶
一聲横笛起中流¶
　　　題沈啟南松陵别意¶
芙蓉秋水照雙旌冠葢紛紛出送行見畫不堪傷往事¶
冷風和雨過江城(此圖余曾求之啟南以贈行者後/五載見於曹以明所為題其末云)¶
　　　初春題敗荷鴻雁圖(時方/飢荒)¶
霜落風高欲下遲水田無食苦長飢上林莫道歸飛早¶
<pb:KR4e0143_WYG_004-20b>¶
今日江南異昔時¶
　　　偶成¶
一年春事已闌珊天意應於好景慳落盡桃花終日雨¶
逢人空自説遊山¶
　　　木蘭花¶
玉色娟娟浄不華莫教零落委泥沙不知刳木為舟日¶
開過東風幾度花¶
　　　題澄上人所藏竹¶
<pb:KR4e0143_WYG_004-21a>¶
渭川千畞影蕭蕭苦旱年來葉半凋見畫忽然興逺思¶
行人應在㶚陵橋(時長子永/錫往陜西)¶
　　　吳廷暉水榭¶
溪聲到枕驚春夢露氣入簾生夜寒自起開門看明月¶
和花移過曲闌干¶
　　　題扇諷陸廷美¶
大田塵起桔橰鳴望雨不來無限情借問金陵貴公子¶
此聲何似搊秦筝¶
<pb:KR4e0143_WYG_004-21b>¶
　　　題馬抑之畫江閣捕魚圖¶
水閣風多酒思涼仙郎一曲和滄浪祗今正是賢勞日¶
莫為鱸魚戀故鄉¶
　　　和答呉廷暉¶
竹逕隂隂厚綠苔蓽門長日未曾開春風是處皆花柳¶
那得閒心去看來¶
　　　其二¶
一春多雨更多風猶有殘花茂草中縱使君來不堪賞¶
<pb:KR4e0143_WYG_004-22a>¶
泠香和露泣㣲紅¶
　　　其三¶
鶯花長笑主人貧盡日何曾酒入唇珍貺忽來勾飲興¶
野亭還有一分春¶
　　　寄西杭鈕進之¶
西湖湖上水初生重疊靑山接郡城記得扁舟載春酒¶
滿身花影聽啼鶯¶
　　　秋日郊行¶
<pb:KR4e0143_WYG_004-22b>¶
浪檝風帆不繫舟日斜横笛起中流山青雲白江蘺綠¶
羣雁忽鳴聲帶秋¶
　　　和汝舍人行敏韻¶
故人今在承明廬不媿昔年行秘書親隨相臣侍玉陛¶
肯效學士焚銀魚¶
　　　其二¶
珮玉鳴璫居直廬黄麻紫誥不停書春來中使傳宣入¶
内苑看花更釣魚¶
<pb:KR4e0143_WYG_004-23a>¶
　　　寄吳禹疇¶
賜宴曲江歸路遙杏花如錦玉驄驕旁人莫訝不成醉¶
明日謝恩須早朝¶
　　　送顧儀賓赴石城王府花燭¶
銀河星度月流輝來傍天孫織錦機不道九霄風露冷¶
夜深催換紫綃衣¶
　　　其二¶
香車齊向内家迎一朶宫花下殿行自是和鳴應鐘吕¶
<pb:KR4e0143_WYG_004-23b>¶
鳳儀原不為簫聲¶
　　　題沈啟南畫¶
營邱骨冷瘞青山逸駕遙遙信莫攀近説東陽得三昩¶
寒林今復見人間¶
　　　題陳希夷睡圖¶
世事紛紛類奕棋蓮花峯下睡多時春風引入華胥國¶
忘却浮生在亂離¶
　　　吳鳴翰湖上(吳為洞/庭山人)¶
<pb:KR4e0143_WYG_004-24a>¶
紅塵不到三山逺家住蓬壺鏡裏天隔浦落花雙屐雨¶
過門流水一溪烟¶
　　　其二¶
多時不到南湖上花落鶯啼又一年有約畫船同載酒¶
短篷春雨看鷗眠¶
　　　和題梅花¶
西湖湖頭月滿天騎驢夜踏孤山顚翠禽啼斷不成夢¶
令人苦憶羅浮山¶
<pb:KR4e0143_WYG_004-24b>¶
　　　題梅花道人鈎勒竹¶
協律遺踪世所珍湖州惟用墨傳神沙彌老去躭成癖¶
筆法真能到古人¶
　　　汎下港¶
短棹夷猶去復還一聲漁笛起空灣主人何事催歸急¶
且看湖南日暮山¶
　　　觀海雲院百丈泉¶
接竹分來知幾年雲房長得潤枯禪一從學士題詩後¶
<pb:KR4e0143_WYG_004-25a>¶
呉下纔聞有此泉¶
　　　寄陸三瑜¶
柴門流水釣磯閑夢繞天涯鬂已斑酒債詩逋還未了¶
又隨人去看青山¶
　　　和張東海韻¶
墨花成陣醉題詩寳帶橋頭客散時記得松陵南下路¶
驛樓聽雨鬂絲絲¶
　　　壽萱¶
<pb:KR4e0143_WYG_004-25b>¶
花開親老百憂忘笑對兒孫引壽觴不信瑤池在天上¶
蛾眉蕭颯也成霜¶
　　　題沈啟南贈尹孟容畫¶
天水吳興兩地懸椷詩遙作買山錢峯巒滿紙新題徧¶
喬木依然在澗邊¶
　　　題陶文式御史寫竹寄衎公¶
憶昔攢眉入社中歸來三徑飽清風東籬把酒餘酣在¶
却寫横枝寄逺公¶
<pb:KR4e0143_WYG_004-26a>¶
　　　可閑¶
鈎簾把酒對青山老境無求始是閑請看春波門外水¶
年光流去幾時還¶
　　　其二¶
自笑欲閑閑未得却從忙裏賦閑詩飛雲倦鳥歸栖處¶
此意世人多不知¶
　　　寄保叔修首座¶
紅樹綠波靑黛山笙歌日在畫船間老僧定起渾無事¶
<pb:KR4e0143_WYG_004-26b>¶
惟有長松相對閒¶
　　　和慶雲祥公韻¶
窻外棲禽薄暝烟吳僧相對佛燈前南能化後曹溪竭¶
何處人間復有禪¶
　　　蘇堤對酒次沈啟南韻¶
湖上采花人未歸蘇堤柳色妬春衣踏青兒女歌聲亮¶
驚起鴛鴦各自飛¶
　　　其二¶
<pb:KR4e0143_WYG_004-27a>¶
雨後滿湖生翠苕畫船歸去水迢迢生憎蘇小墳前草¶
野火曾經幾度燒¶
　　　斷橋分手次劉邦彦韻¶
日暮橋邊酒棹囘更因殘唱送餘杯人生易老春光暮¶
能為看山幾度來¶
　　　其二¶
近水人家半掩扉兩山樓閣尚斜暉斷橋無數垂楊柳¶
總被遊人折漸稀¶
<pb:KR4e0143_WYG_004-27b>¶
　　　遊武塘瓶山道院(故宋酒/務也)¶
𣙜利當年滿世間棄瓶猶見積成山何人為起樓臺住¶
種得長松待鶴還¶
　　　子昻蘭¶
國香零落珮纕空芳草靑靑合故宫誰道有人和淚寫¶
托根無地怨東風¶
　　　悼軒公(海鹽/南寺)¶
東風吹雪沁春泥曾倩吳僧半榻栖惆悵重來不相見¶
<pb:KR4e0143_WYG_004-28a>¶
野禽飛上曲闌啼¶
　　　刻絲牡丹¶
中原新尚女真黄姚魏含羞怨夕陽誰挽春風上機杼¶
又隨番使過錢塘¶
　　　塞下曲¶
城下黄河城外山羗兒騎馬唱歌還磧西亦有閑花草¶
莫信春光不度闗¶
　　　其二¶
<pb:KR4e0143_WYG_004-28b>¶
河水東流風北來孤城畫角秋生哀白頭邊將不知老¶
彎弓時上單于臺¶
　　　遊冶城山¶
飛龍已廢前朝榜萬嵗新更此地顔何事遊人渾不解¶
叩門猶問冶城山¶
　　　其二¶
東望鍾山王氣生祖龍曾此費經營太平天子於今應¶
贏得秦淮遶鳳城¶
<pb:KR4e0143_WYG_004-29a>¶
　　　題僧善權畫(上有沈啟/南題䟦)¶
倪迂死後猶存畫權袖圖成更有詩頭白雲卿重題品¶
董元曾是巨然師¶
　　　和三原王司馬韻二首¶
封章頻上敢懐安魚水君臣古亦難優老忽聞明詔下¶
考槃令咏碩人寛¶
臨岐重拜大夫勤望有音塵别後聞四海一家征戍少¶
太平天子正敷文¶
<pb:KR4e0143_WYG_004-29b>¶
　　　海鹽張方洲太守慰予室燬臨行賦贈¶
舉目凄然百感侵敗垣殘礎燒痕深流鶯似惜人憔悴¶
未及花時送好音¶
　　　其二¶
宿草囘青柳放芽東風隨物付繁華舊時燕子今何處¶
已自啣泥過别家¶
　　　其三¶
催花小雨濕春衣江海茫茫越鳥飛樂事賞心渾忘却¶
<pb:KR4e0143_WYG_004-30a>¶
獨將清淚送君歸¶
　　　湖上暮歸¶
朗月㣲明斂夕霏水禽將宿未驚飛畫船去後笙歌歇¶
貪看湖光緩緩歸¶
　　　其二¶
鴨禽呼去水雲空香滴蘋花露氣濃僧寺茫茫看不見¶
暮烟生處忽間鐘¶
　　　葵花¶
<pb:KR4e0143_WYG_004-30b>¶
黄裳采采露盈盈清挹華房沆瀣生漢武若先知此味¶
不教雲表立金莖¶
　　　鹿葱¶
鹿葱華蘁世同珍肯謂忘憂别有真大抵人情重傳信¶
辟邪元不是麒麟¶
　　　宫詞¶
自負嬋娟入内家誰知輦下即天涯子夫不屬平陽地¶
那得君王載後車¶
<pb:KR4e0143_WYG_004-31a>¶
　　　其二¶
春思懨懨上黛眉强來庭下立多時紅顔不及閑花草¶
也得東風一度吹¶
　　　其三¶
晝永閒來水殿遊芙蓉愁寂似含羞花枝自與春風别¶
臨到開時又一秋¶
　　　其四¶
自入深宫無出期真成薄命底須悲君門一任如天逺¶
<pb:KR4e0143_WYG_004-31b>¶
終不從人問見時¶
　　　何克亷宅觀妓¶
一曲清歌遶畫梁春風吹散舞衣香酒酣却笑蘇州守¶
何事樽前欲斷腸¶
　　　其二¶
綵雲歌罷翠眉低斂笑凝眸思欲迷春自無情欲歸去¶
落花休怨杜鵑啼¶
　　　寄家書¶
<pb:KR4e0143_WYG_004-32a>¶
千里迢迢尺素書幾囘修得寄雙魚大江南去休遲暮¶
白髪嚴親久倚閭¶
　　　其二¶
握手相分更少留渡江休得有沉浮莫言一紙輕如許¶
無限鄉心與客愁¶
　　　見落花¶
野寺春歸已慘悽那堪一夜子規啼東風不道人憔悴¶
吹入塵途襯馬蹄¶
<pb:KR4e0143_WYG_004-32b>¶
　　　其二¶
風吹猶見影離離留戀低囘欲恨誰莫怪來看獨惆悵¶
如今不是故園時¶
　　　分題得震澤竹枝詞送中書李舍人¶
洞庭西望水漫漫浪打船頭來往難荷葉作衣蒲作帽¶
只遮風雨弗遮寒¶
　　　其二¶
野老乘舟自打橈閑看翡翠戲蘭苕連山不斷南津口¶
<pb:KR4e0143_WYG_004-33a>¶
曲水囘通底定橋¶
　　　其三¶
太湖一水跨三州洞庭兩山在上頭儂意如山常日静¶
郎行似水去難留¶
　　　其四¶
合伴送郎湖水邊柳絲無力繫郎船黄蘖作籓籬更苦¶
淤泥種藕别生蓮¶
　　　其五¶
<pb:KR4e0143_WYG_004-33b>¶
震澤雨晴添水波郎船將發唱吳歌誰知三萬六千頃¶
不及儂愁一半多¶
　　　其六¶
十里荷花雲錦機鴛鴦相對浴紅衣不道采蓮歌漸近¶
一雙驚起背人飛¶
　　　其七¶
燕子來時雁北飛留郎不住别郎悲小麥空頭難見麵¶
春蠶作繭自纒絲¶
<pb:KR4e0143_WYG_004-34a>¶
　　　其八¶
風吹雨㸃打荷盤㸃㸃成珠碎又圓碎珠更有重圓日¶
雨落何曾再上天¶
　　聯句¶
　　　成化十四年十二月十六日吳興張淵子静松¶
　　　　陵史鑑明古長洲李甡應禎吳寛原博頴川¶
　　　　陳瑄廷璧入雲泉菴觀大石聯句¶
巖巖者大石(李/)竒觀人所誦遐想十年餘(吳/)來遊五人¶
<pb:KR4e0143_WYG_004-34b>¶
共舍舟始登陸(張/)杖策不持鞚是時(日/)當夕(史/)兹山氣¶
逾滃入門信突兀(李/)拾級駭空洞落星何破碎(吳/)靈鷲¶
相伯仲仰觀神欲飛(張/)俯瞰心屢恐鱗皴苔蘚剝骨立¶
氷雪凍(史/)神驅道撝呵(李/)鬼劈文錯縱尊嚴凛君臨(吳/)¶
張拱儼賓送環列盡兒孫(張/)擁䕶等僕從欲假愚公移¶
(史/)諒非雍伯種卧鼓慨桴亡(李/)對臼怯杵重猊吻呀未¶
収(吳/)龍鬛怒難控凝血疑痛鞭(張/)立肺詎寃訟上漏還¶
啟窻(史/)中通自成衖大惟補天功小可砭肌用分矢肅¶
<pb:KR4e0143_WYG_004-35a>¶
慎來(李/)浮磬泗濱貢(張/)亷利並攢劍兀臬側倚甕嶧山¶
辱嬴秦(吳/)艮岳遺汴宋節彼民具瞻(張/)壯哉客難奉(史/)¶
落照紅抹赭歸雲白流汞僧講㸃頭譍(李/)將射沒羽中¶
塵緣契三生(吳/)陣圖懐七縱(張/)在縣太師擊攻玉詩人¶
諷仙煮充腹飢俗搘免腰痛瑤琨産維揚(吳/)琅玕出乃¶
雍高題少室名(李/)怪作東坡供半空見玉蝙千仞附青¶
鳳(張/)栖禪逾百年問僧僅三衆憑虛圍曲闌(吳/)架壑出¶
飛棟(史/)竹幽補堂㘭樹古嵌厓縫竇黑炊烟熏(李/)坎平¶
<pb:KR4e0143_WYG_004-35b>¶
鍾乳壅盤盤棧道危(吳/)㶁㶁水泉動(張/)登頓足力疲眺¶
望眼界空(史/)松露髪欲濡潭月手可弄(吳/)窮披任生皸¶
(李/)醉吟㣲帶齆列坐對彎跧(張/)大呼應鍠&KR0008;嗜癖牛李¶
愚(史/)詩戰鄒魯閧(吳/)拜竒得顛名(陳/)憂墜成噩夢(吳/)試¶
與叩山靈肯售捐薄俸(李/)¶
　　　續金陵聯句(有序/)¶
　　曹孚顒若歸自南京過予叙舊誦其所與李職方¶
　　貞伯汝武選行敏周院判原已聯句甚悉諸君子¶
<pb:KR4e0143_WYG_004-36a>¶
　　皆予之故人而南京亦予嘗遊於時職方以使湖¶
　　湘來歸武選院判屢有樽俎之貺獨無贈言何顒¶
　　若得言若是之多哉因與顒若及張淵子静汝㤗¶
　　其通共聯一篇詩既半㑹日暮顒若其通以事先¶
　　别去子静謂詩不可不成乃與予足之成化二十¶
　　二年五月戊辰松陵史鑑識¶
長夏清無暑(張/)幽居静不忙對書昏欲睡(史/)汲井渴思¶
甞林晩聞鳴鵲(張/)朋來自逺方水村圍綠樹(汝/)雲竇引¶
<pb:KR4e0143_WYG_004-36b>¶
滄浪鶴闖中門立(曹/)荷分别浦香飛梁虹下飲(史/)浮島¶
雁低翔路裊闌干石(張/)池循宛轉廊古墻緣薜荔(汝/)深¶
洞入篔簹雨曵三時濕(曹/)風搴五月涼望晴讙晝晵(史/)冒¶
冷感秋傷地淖冬青謝(張/)庭隂夜合張燕閑雛出壘(汝/)¶
蜂閙蜜分房磬折寒暄叙(張/)盤旋劍珮蹌語音㣲帶漢(史/)¶
習氣半離鄉問訊公卿舊(汝/)歸尋草澤藏鴻留泥上跡¶
(曹/)螢避日中光洗拂東華土(張/)留連北海觴割鮮羞列¶
豆(汝/)舞象綴齊行江笛吹楊柳(史/)簷花落豫章聊為犀¶
<pb:KR4e0143_WYG_004-37a>¶
首飲(張/)莫數次公狂杯靣栖鸚鵡(汝/)罏腰錯鳳凰畫圖¶
神品異(張/)彛鼎識文詳算馬壺更勝(史/)登豐觶屢揚工¶
升當瑟坐(張/)僕倦觸屏僵酒量江河窄(史/)歌聲磬筦將¶
輕刀霏雪鱠(汝/)疎布□瑤漿筯引銀絲滑(史/)盤堆火齊¶
煌臐膮濡芥醬(張/)餅饀夾鵝肪詩句聯珠琲(史/)談鋒出¶
劍鋩冥摉深擢腎(張/)苦索窅探腸調古才殊窘(史/)吟窮¶
思忽昌癡心角韓孟(張/)高視下盧王自顧山林槁(史/)難¶
齊省署芳行藏同畫虎(張/)游讀等亡羊徑笑終南㨗(史/)¶
<pb:KR4e0143_WYG_004-37b>¶
羣遺冀北良正論高閣束(張/)安用鑿坏亡大厦誰當任¶
(史/)明時老不妨乾坤隨所寓(張/)江海渺相忘底事憂千¶
嵗(史/)浮生夢一塲盍簪時有數(張/)秉燭夜何長况復摶¶
沙散(史/)無云好樂荒明朝又南北(張/)落落曉星望(史/)¶
　　　與劉僉憲珏沈啟南周沈繼南召紫陽菴聯句¶
山為春城媚鰲峯更可觀(劉/)便當輕五老何待覔三韓¶
(周/)靈氣知深鬰竒形惜太剜(史/)俯身穿石罅側足上厓¶
端(召/)嵐重行衣濕苔深歩屧乾(劉/)小菴幽處縛重殿卸¶
<pb:KR4e0143_WYG_004-38a>¶
邊攢(周/)日近闗常暖霞封洞不寒(史/)夢龕仙骨蛻木象¶
古真刋(召/)聲宿鳴琴室香餘拜斗壇(劉/)把芝呼白鹿種¶
竹引青鸞(周/)屢憩純陽子時遊靖長官(史/)曲闌憑瑪瑙¶
横管執琅玕(召/)沆瀣非凡食芙蓉是道冠(劉/)龍猶圍故¶
鼎鳥解啄遺丹(周/)逸跡追何及長生學不難(史/)揮杯送¶
雙目隨鶴過江干(召/)¶
　　　與李太僕呉太史小鴻村聯句贈張子静¶
家住小鴻村(李/)雙溪綠映門地偏城府逺(吳/)俗儉土風¶
<pb:KR4e0143_WYG_004-38b>¶
敦野燒囘春色(史/)漁磯露水痕浮槎下秋澗(李/)壊壁上¶
朝暾古霅苕相滙(吳/)羣山弁獨尊雞塒連草屋(史/)牛跡¶
遶𤓰園淺籪寒収蟹(李/)疏籬曉放豚鄉人分社飯(吳/)鄰¶
婦借繅盆把巻桑隂下(史/)持杯松樹根閑常開曲徑(李/)¶
時或過高軒抱膝仍長嘯(吳/)披襟快一論有書君莫上¶
(史/)世已厭多言(李/)¶
　　　與劉廷美沈啟南沈繼南雨中汎湖聯句¶
畫船載酒入空濛四面湖山水墨中(史/)繫纜石留秦舊¶
<pb:KR4e0143_WYG_004-39a>¶
物賣花人帶宋遺風(劉/)怕寒沙鷺低拳白受濕汀桃淺¶
破紅(啟/南)未必晴時能勝此笙歌莫放酒杯空(繼/南)¶
　　　與張子静曹顒若夜集鴻村草堂聯句¶
乾坤俯仰信如浮嵗月無情易白頭(張/)落魄未應明主¶
棄尋盟今為故人留(曹/)亷頗老去猶能飯李廣行間竟¶
不侯江海茫茫相識少燈前乘醉看吳鈎(史/)¶
　　詩餘¶
　　　長相思¶
<pb:KR4e0143_WYG_004-39b>¶
　　　　無題¶
花滿枝蝶滿枝客舍懨懨卧病時愁聞春鳥啼　為相¶
思苦相思相别常多相見稀纒綿無了期¶
　　　㸃絳唇¶
　　　　聞歌¶
春夜厭厭珠明玉瑩雙雙見惺愡言語耳畔相思怨¶
對酒嬌歌睨睆流鶯囀香風扇花枝撩亂月照鞦韆院¶
　　　浣溪沙¶
<pb:KR4e0143_WYG_004-40a>¶
　　　　夏夕賞蓮¶
絳蠟籠紗夜賞蓮碧筩擎酒吸如川嬌歌宛轉雜繁絃¶
　急雨濺珠彈脱葉亂砂銜石軋流泉此時不道夜如¶
年¶
　　　　又¶
曲水流通濯錦紅新門移轉納香風畫舟時傍彩雲中¶
　半夜月明歌楚調雙蓮波冷泣呉宫鴛鴦驚散各西¶
東¶
<pb:KR4e0143_WYG_004-40b>¶
　　　菩薩蠻¶
　　　　贈妓¶
柳腰清減花容瘦眼波凝綠眉山皺春去已多時不堪¶
聽子規　相逢時話舊淚濕羅衫袖對酒莫高歌聞歌¶
愁更多¶
　　　憶秦娥¶
　　　　登保叔寺湖光寳閣¶
湖邊寺樓臺舊是春遊地春遊地千花張錦兩山横翠¶
<pb:KR4e0143_WYG_004-41a>¶
　西風闌檻秋無際青山不改朱顔異朱顔異斷橋殘¶
柳伴人憔悴¶
　　　謁金門¶
　　　　贈歌者¶
春夜杳火樹滿街開早年少沈郎風度好踏歌聲更巧¶
　嫋嫋餘音未了一似遊絲縈繞漏盡月斜天忽曉彩¶
雲猶縹緲¶
　　　醉桃源¶
<pb:KR4e0143_WYG_004-41b>¶
　　　　寄劉邦彦¶
北新橋下雨催詩春歸人也歸多君重約再來期春來¶
人未知　花掃地筍翻泥還家時節移青山南望𣺌天¶
涯美人相見稀¶
　　　少年遊¶
　　　　題小景¶
青山重叠遶囘溪空翠濕人衣好似嬌娥曉臨粧鏡石¶
黛掃雙眉　丹楓映水如漂錦秋色悞春姿風振華林¶
<pb:KR4e0143_WYG_004-42a>¶
滿空靈籟走上小亭時¶
　　　浪淘沙¶
　　　　觀天魔舞¶
瓔珞五花冠雲鬢䰐鬖霞衣縹帶綴琅玕玲舌輕彈天¶
樂響人在雲端　弓様轉彎彎左右回盤鏡光如月照¶
孤鸞天女散花穿隊子環珮珊珊¶
　　　玉樓春¶
　　　　賞克振弟牡丹¶
<pb:KR4e0143_WYG_004-42b>¶
名花綽約東風裏占斷韶華多在此芳心一片可人憐¶
春色三分愁雨洗　玉人盡日懨懨地猛被笙歌驚破¶
睡起臨裝鏡似嬌羞近日傷春輸與爾¶
　　　望江南¶
　　　　閻尚温招飲湖中¶
船櫳處恰是藕花洲别處歌聲剛得借去時春色不堪¶
留花落水空流　天漸晩臨去更囘頭山翠逺如眉黛¶
曉湖光疑似眼波秋越女不勝愁¶
<pb:KR4e0143_WYG_004-43a>¶
　　　杏花天¶
　　　　壽楊經歴七十一¶
杏花開遍東風裏愛春色年年相似仙翁試把朱顔比¶
不是等閒桃李　借問胡麻和石髓怎能比子孫甘旨¶
古來七十人能幾過了從頭數起¶
　　　虞美人¶
　　　　贈陸廷美¶
海榴枝上啼黄鳥好夢驚殘早起將雙陸賭楊梅只見¶
<pb:KR4e0143_WYG_004-43b>¶
馬兒骰子走如雷　涼臺水榭相擕手盡日酣歌酒小¶
娃頻打子規飛底事聲聲呌道不如歸¶
　　　攤破浣溪沙¶
　　　　贈舞妓¶
天與穠華一種竒東風吹動小桃枝臨水願將雙珮解¶
是何時　翠袖舞低明月下紫簫聲斷彩雲飛多少愁¶
懐無説處皺雙眉¶
　　　喜遷鶯¶
<pb:KR4e0143_WYG_004-44a>¶
　　　　觀舞料峭¶
襟袖袲髻鬟鬆隱耳玉丁東文鴛度影錦谿中新綠蕩¶
香紅　越様腰肢嬌小一捻柳絲縈裊瞥然披拂閙花¶
叢妸娜不禁風¶
　　　醉落魄¶
　　　　賞宗弟正夫家紫蛺蝶¶
紅嬌白嫩紫綿顔色標猶勝羅山魏府交相競畢竟重¶
樓始與斯名稱　羅幃不捲東風静錦纒旖旎晨裝靘¶
<pb:KR4e0143_WYG_004-44b>¶
六銖衣薄肌膚映寄語嬌娥莫把闌干凭¶
　　　踏莎行¶
　　　　觀觀音舞¶
翠袖低垂湘裙輕旋地衣紅皺弓彎倩曉風搖曵柳絲¶
青春流蕩漾桃花片　矯若遊龍翩如飛燕彩雲揮霍¶
華燈炫海波搖月晩潮生大家齊道觀音現¶
　　　臨江仙¶
　　　　贈余浩¶
<pb:KR4e0143_WYG_004-45a>¶
秋水芙蓉江上飲憐渠無限風流紅牙低按小梁州澹¶
雲拖急雨依約見江樓　最是采蓮人似玉相逢並著¶
蓮舟唱歌歸去水悠悠清砧孤館夜明月太湖秋¶
　　　蝶戀花¶
　　　　贈歌妓沈春魁¶
雨僝風僽春未透卯酒㣲醒頻把花枝齅倦倚裝臺垂¶
素手柳條妬殺腰肢瘦　一曲嬌歌人静後圓轉清和¶
鶯囀花時候嫋嫋香風傳翠袖彩雲驚墮仙裙縐¶
<pb:KR4e0143_WYG_004-45b>¶
　　　青玉案¶
　　　　武夷¶
武夷春色年年早花滿洞天清曉玉女峯頭雲縹緲幔¶
亭張列羣仙來下環珮知多少　天生九曲清溪遶幾¶
處流來棹歌好音韻悠揚風嫋嫋舟横絶壑巖留仙掌¶
知是何人巧¶
　　　風入松¶
　　　　㑹稽¶
<pb:KR4e0143_WYG_004-46a>¶
會稽山水盡知名人在鏡中行彩雲暖䕶雲門寺東風¶
過吹散還生賀監湖頭草綠謝公宿處猿鳴　采蓮越¶
女照人明花下只聞聲剡溪流水依然在何人再雪夜¶
尋盟許我他年來否月明何處吹笙¶
　　　滿江紅¶
　　　　贈歌者¶
畫舸浮空蚤移入錦雲鄉裏羨年少㸃翠勻紅妬花争¶
美葉底鴛鴦初不見歌聲漸近纔驚起向晩來猶自愛¶
<pb:KR4e0143_WYG_004-46b>¶
新裝臨秋水　䦨干曲頻徙倚長袖舉朱唇啟覻舞嬌¶
歌艷不勝羅綺逗雨驚鴻飛不定囀春黄鳥嬌無比最¶
苦是一霎便分離人千里¶
　　　孤鸞¶
　　　　賞牡丹¶
天然佳麗有傾國姿容絶倫嬌媚萬紫千紅盡在下風¶
廻避君家去年賞勝翠帷低粉匀朱膩蝶使蜂媒似織¶
總為餘香至　喜今年重見舊風味想尚怯春寒開也¶
<pb:KR4e0143_WYG_004-47a>¶
還閉無限穠華最是露珠凝綴只疑太真浴罷把霓裳¶
羽衣新試輭玉香肌紅透倚東風酣睡¶
　　　金菊對芙蓉¶
　　　　雁蕩¶
雁蕩名山蓉村勝境天教裝㸃東甌有東西天柱大小¶
龍湫下臨滄海如無地疑大水晝夜常浮筆峯長卓石¶
旂猶展萬古千秋　何日拂袖南遊任窮探極覽未肯¶
囘頭直除非跨鶴東訪瀛洲海波清淺揚塵起等閒見¶
<pb:KR4e0143_WYG_004-47b>¶
石屋添籌此時方始歸來儘&KR0184;敝了貂裘¶
　　　玉蝴蝶¶
　　　　贈歌妓解愁兒¶
天與多嬌好似春初楊柳雨洗風揉披拂閙花深處綠¶
怨紅羞逺山横修眉顰翠江水浄嬌眼凝秋儘風流新¶
翻料峭斜抱箜篌　休論石城佳麗盧家女子往事悠¶
悠倩將愁解多應解後轉添愁向空江肯捐珠珮思逺¶
道欲采芳洲倚危樓雲中江樹天際歸舟¶
<pb:KR4e0143_WYG_004-48a>¶
　　　百字令¶
　　　　劉邦彦招飲竹東館賞桂花¶
竹東莊上記當年春盡歸舟曾歇莫雨和風催客去猛¶
地作時還輟小館茶香行㕑酒盡執手難為别歸家南¶
望寸腸幾度千結　誰道買棹重遊主人情重罇俎依¶
前設桂樹團香纎月露漸近中秋時節試問姮娥今年¶
才子誰把高枝折夜深無語霏霏滿地金屑¶
　　　　贈妓(有序蘭妓/名玉)¶
<pb:KR4e0143_WYG_004-48b>¶
　　玉蘭竒花也予嘗於浙藩之紫薇樓前見之或者¶
　　名之豈將取標韻耶而賦咏者皆岐而為二表而¶
　　證之¶
紫薇樓下記持觴醉把名花相酹愛爾玉蘭名字好况¶
乃色香幽媚娟浄無瑕清芬離俗臨去猶凝睇時移事¶
換夢中頻見佳麗　誰道買笑吳門美人擕手儼與花¶
相似氣味風標無兩様疑是花神遊戲嬌囀歌喉明珠¶
一串散落金盤脆曲終凝望碧雲猶在天際¶
<pb:KR4e0143_WYG_004-49a>¶
　　　木蘭花慢¶
　　　　漁隱¶
年來多水旱苦耕稼久無収且覔取綸竿尋將鈎線走¶
上漁舟滿前山青水綠似生綃畫綵漾中流風起停槎¶
古渡月明鼓枻滄洲　桐江千古水悠悠何處覔羊裘¶
但釣得魚來沽將酒去痛飲為謀醉來幕天席地把簑¶
衣葢了卧船頭要識其中樂趣除非請問沙鷗¶
　　　水龍吟¶
<pb:KR4e0143_WYG_004-49b>¶
　　　　錢塘¶
錢塘自古繁華憶去年一春遊徧山明水麗花嬌柳娜¶
流鶯百囀滿路笙歌幾船簫鼓往來遊宴正晩來堪賞¶
酒䦨人散有明月相留戀　别後事多更變悵重遊可¶
憐無便人面已非桃花依舊劉郎不見光景星飛風流¶
雲散悶懐誰遣歎人生不向少年行樂老來空羨¶
　　　解連環¶
　　　　送别¶
<pb:KR4e0143_WYG_004-50a>¶
銷魂時候正落花成陣可人分手縱臨别重訂佳期恐¶
軟語無憑盛歡難又雨外春山會人意與眉交皺望行¶
舟漸隱恨殺當年手栽楊柳　别離事人生常有底何須¶
為著成個消瘦但若是下情長便海角天涯等是相守¶
潮水西流肯寄我鯉魚雙否倘明嵗來遊燈市為儂沽¶
酒¶
　　　賀新郎¶
　　　　天台¶
<pb:KR4e0143_WYG_004-50b>¶
聞道天台路洞門深瑤草長青桃花無數仙子雲鬟低¶
欲墮倚石迷花凝竚憶劉阮當年曾遇霧帳雲房深幾¶
許夢魂中不管流年度緣分淺又歸去　於今路斷無¶
尋處惟舊時華頂依然霞城如故古寺石橋風雨響瀉¶
下半天瀑布有頭白老僧常住世上名山能有幾强登¶
臨莫待青春暮婚嫁畢聽分付¶
　　　蘭陵王¶
　　　　與張子静李貞伯朱岐鳳汝其通賞芍藥¶
<pb:KR4e0143_WYG_004-51a>¶
曲池北紅葉盈盈半拆傷春重情惹思牽困倚東風倦¶
無力無言自脉脉恨殺春歸似客斜陽裏勾蝶引蜂應¶
悵東君送行色　維揚舊踪跡有圍帶欺黄盤盂妬白¶
傾城尋賞馳油壁嗟物與時忤世隨人換而今名勝久¶
寂寂受多少悽惻　堪恨易狼籍且露飲花前醉卧花¶
側夜深花露沾衣濕便日下登對省中輪直當階翻處¶
料此會須記憶¶
　　　瑞龍吟¶
<pb:KR4e0143_WYG_004-51b>¶
　　　　水月觀賞牡丹¶
春消息開遍紅紫芳菲粉香狼籍慳留傾國名花那般¶
富貴真成第一　自矜惜如箇美人初覺染香勻色清¶
晨卯酒㣲酣怨紅啼素重重暈積　天寳君王妃子妬¶
妍争寵沉香亭北歡賞未終漁陽鼙鼓聲急清平古調¶
惟有天仙筆誰知道張油命酒按花評格也許吾儕得¶
晩來小雨催花坼轉覺嬌無力風露下偏生横斜欹仄¶
倩人扶起載傾餘瀝¶
<pb:KR4e0143_WYG_004-52a>¶
　　　哨遍¶
　　　　端午日飲都𤣥敬於豫章堂¶
梅雨弄晴梧葉生隂深苑榴花吐見釵頭齊綴赤靈符¶
恰又經一番重午君聽取斜陽竹西歌吹分明不是揚¶
州路信彼此無殊古今不異逢塲自足歡娯但未能免¶
俗與人俱也試舉芳樽泛菖蒲艾虎懸門綵絲纒臂尚¶
傳荆楚　吁滿地江湖龍舟競渡曉喧謼相習成故事¶
騷魂此日知夫覰水馬争馳錦標平揷浪華捲雪轟旗¶
<pb:KR4e0143_WYG_004-52b>¶
鼔幸得雋歸來拈華弄酒向人誇笑矜舞有誰解屈子¶
懐沙故睠宗國難忘心獨苦想曾懐瓊粻椒糈浮遊蟬¶
脱應笑世俗沉菰黍是非非是都休評論聊且長歌弔¶
古閬風縣圃渺蒼梧望夫君弭節何所¶
　¶
　¶
　¶
　西村集巻四¶
